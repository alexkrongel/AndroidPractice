<chapter>
	<sentences>
		<sentence>Alterum genus est equitum.</sentence>
		<sentence>Hi, cum est usus atque aliquod bellum incidit, (quod ante Caesaris adventum fere quotannis accidere solebat, uti aut ipsi iniurias inferrent, aut illatas propulsarent,) omnes in bello versantur: atque eorum ut quisque est genere copiisque amplissimus, ita plurimos circum se ambactos clientesque habent.</sentence>
		<sentence>Hanc unam gratiam potentiamque noverunt.</sentence>
	</sentences>

	<notes>
		<note sentence="1" word="0-3">Sic de illis equitibus Gallis Pausanias in Phocicis scribit: Δúο γὰρ οἰκέται περì ἓκαστον τῶν ἱππευóντων ἦσαν, ἀγαθοì καì αὐτοì τὰ ἱππικὰ, καὶ ἳππους όμοίως ἒχοντες. Γαλατῶν δὲ τοῖς ἱππεúουσιν, αγῶνος συνεστηκóτος ὑπομένοντες τῆς τάξεως ὄπισθεν, οἰκέται τóσα δὲ σφíσιν ἐγένοντο χρήσιμοι. τῷ γὰρ ἱππεῖ συμβὰν, ἢ τῷ ἵππῳ πεσεῖν, τῷ μὲν, ἵππον παρεῖχεν ἀναβῆναι τῷ ἀνδρί. τελευτήσαντος δὲ τοῦ ἂνδρὸς, ὁ δοῦλος ἀντὶ τοῦ δεσπóτοῦ τὸν ἵππον ἀνέβαινεν. εἰ δὲ ἀμφοτέρους ἐπιλάβοι τὸ χρεὼν, ἐνταῦθα ἕτοιμος ἦν ἳππευς. λαμβανóντων δὲ τραúματα, ὁ μὲν ὑπεξῆγε τῶν δούλων ἐς τὸ στρατóπεδων τὸν τραμτίαν ό δὲ καθíστατο ἐς τὴν τάξιν ἀντὶ τοῦ ό δὲ καθíστατο ἐς τὴν τάξιν ἀντὶ τοῦ ἀπελθóντος. τοῦτο ὠνóμαζον τὸ σύνταγμα Τριμαρκισίαν τῇ ἐπιχωρίῳ φωνῆ. καὶ ἵππων τò ὄνομα ἴστω τις Μάρκαν ὄν ὑπὸ τῶν Κελτῶν: Duo famuli circa unumquemque equitem erant, ipsi equestris rei periti et equitantes. Gallis vero equitibus commisso pralio eiusmodi usus praesiabant. Si forte enim eques caderet, alium illi equum quem conscenderet adducebat famulus; si dominus interficeretur, in locum eius succedens, equum scandebat. Si utrumque idem fatum abriperet praesto erat eques; si vulnerabantur, alter famulorum in castra saucium subducebat, alter in acie loco eius pugnabat. Eiusmodi ordinem Trimarkisiam nominabant voce indigena. Et equorum nomen sciatur esse Markam apud Gallos. Unde perquam est probabile illis equitem fuisse Marchionem. Et certe Markschalk potens est aut peritus equorum. Quo nomine nobis dicuntur et Polemarchi et qui sunt curandorum equorum periti.</note>
		<note sentence="2" word="41">Ambactus apud Ennium, inquit Festus, Galiica lingua eignificatur servus. Quos ministros ingenuae conditionis appellat Diodorus. Glossarium δοῦλος μισθωτóς. Flandrice, Ambachtman, lucri ac quaestus causa operas locantem significat.</note>
	</notes>
</chapter>