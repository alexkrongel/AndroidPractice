<chapter>
	<sentences>
		<sentence>Hac victoria sublatus Ambiorix, statim cum equitatu in Aduatucos, qui erant eius regno finitimi, proficiscitur; neque noctem neque diem intermittit peditatumque se subsequi iubet.</sentence>
		<sentence>Redemonstrata, Aduatucisque concitatis, postero die in Nervios pervenit hortaturque, "ne sui in perpetuum liberandi atque ulciscendi Romanos, pro iis, quas acceperint, iniuriis, occasionem dimittant: interfectos esse legatos duo magnamque partem exercitus interisse" demonstrat; "nihil esse negotii, subito oppressam legionem, quae cum Cicerone hyemet, interfici, se ad eam rem profitetur adiutorem."</sentence>
		<sentence>Facile hac oratione Nerviis persuadet.</sentence>
	</sentences>
</chapter>