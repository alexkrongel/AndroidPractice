<chapter>
	<sentences>
		<sentence>At hostes, posteaquam ex nocturno fremitu vigiliisque de profectione eorum senserunt, collocatis insidiis bipartito in sylvis opportuno atque occulto loco, a millibus passuum circiter duobus, Romanorum adventum expectabant: et, cum se maior pars agminis in magnam convallem demisisset, ex utraque parte eius vallis subito se ostenderunt, novissimosque premere et primos prohibere ascensu atque iniquissimo nostris loco praelium committere coeperunt.</sentence>
	</sentences>
</chapter>