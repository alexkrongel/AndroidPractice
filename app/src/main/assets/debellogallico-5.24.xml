<chapter>
	<sentences>
		<sentence>Subductis navibus, concilioque Gallorum Samarobrivae peracto, quod eo anno frumentum in Gallia propter siccitates angustias provenerat, coactas est aliter, ac superioribus annis, exercitum in hybernis collocare, legionesque in plures civitates distribuere: ex quibas unam in Morinos ducendam C. Fabio legato dedit; alteram in Nervios Q. Ciceroni; tertiam in Essuos L. Roscio; quartam in Remis cum T. Labieno in confinio Trevirorum hyemare iussit; tres in Belgio collocavit: his M. Crassum, quaestorem, et L. Munatium Plancum et C. Trebonium, legatos, praefecit.</sentence> 
		<sentence>Unam legionem, quam proxime trans Padum conscripserat, et cohortes quinque in Eburones, quorum pars maxima est inter Mosam ac Rhenum, qui sub imperio Ambiorigis et Cativolci erant, misit.</sentence>
		<sentence>His militibus Q. Titurium Sabinum et L. Aurunculeium Cottam, legatos, praeesse iussit.</sentence>
		<sentence>Ad hunc modum distributis legionibus, facillime inopiae frumentariae sese mederi posse existimavit: atque harum tamen omnium legionum hyberna (praeter eam, quam L. Roscio in pacatissimam et quietissimam partem ducendam dederat) millibus passuum centum continebantur.</sentence>
		<sentence>Ipse interea, quoad legiones collocasset munitaque hyberna cognovisset, in Gallia morari constituit.</sentence>
	</sentences>

	<notes>
		<note sentence="1" word="4">Samarobriva Ambianorum caput, quasi Samarae pons, quia Gallorum lingua briva pons est. Samarum autem vel Samara dicebatur fluvius, qui a posteris dictus est Sumina vel Sumena, postea corrupta lingua Somona, la Some. Haec urbs, ut Rorico prodidit, fuit postea Merovaei, et qui ipsum antecessit, Clodionis regum Francorum regia.</note>
		<note sentence="1" word="34-35">De Morinis, Nerviis et Remis supra dictum est.</note>
		<note sentence="1" word="37-38">Hic Fabius ex clarissima Fabiorum gente, is est, qui a Caesare Massiliae oppugnatione occupato, in Hispaniam praemissus, praesidia Afranii e Pyrenaeo saltu deiecit.</note>
		<note sentence="1" word="44-45">Marci Tullii Ciceronis Oratoris frater fuit, qui postea a M. Antonio proscriptus, eodem quo Marcus frater casu periit. Ad eum extant multae fratris epistolae.</note>
		<note sentence="1" word="48">Ignorari item supra dictum. Hoc addam, finitimos esse Armoricis.</note>
		<note sentence="1" word="49-50">Roscius is est, qui postea a Pompeio ad Caesarem missus est, ut pacem certis conditionibus componeret. Vide lib. i. de bello civili.</note>
		<note sentence="1" word="64">Belgium proprie dictum fuisse Bellovacos sic conici potest. Hoc loco dicitur tres legiones in Belgio collocasse. His M. Crassum quaestorem, L. Munatium Plancum, et C. Trebonium legatos praefecisse: postea Eburonibus Ciceronem oppugnantibus, Caesarem statim nuntium in Bellovacos ad M. Crassum misisse. Ergo Bellovaci sunt in Belgio proprie dicto. M.vero Crassus hic est filius M. Crassi divitis, qui apud Parthos periit.</note>
		<note sentence="1" word="72-73">Munatius Plancus is est qui coloniam Lugdunum deduxit.</note>
		<note sentence="2" word="5">Padus in Vesulo inter Alpium cacumina eminentissimo ortus, a piceae arboris copia dictus quae cisalpinorum Gallorum lingua padus dicitur; per fines Salassorum modico primum fluento, mox auctus Doriis et Morgo fluviis per Taurinos, inde per Mediolanensem ducatum et Ferrariensem labitur, discursuque in ramos et diversa capita in mare Adriaticum facto Delta, influit. Eridanus Graecis dicitur. Virgilio 'fluviorum rex,' nempe Italicorum. Nilus enim et Danubius maiores. Nunc le PÃ².</note>
		<note sentence="4" word="30-32">Non convenit numerus, sed nihil facilius lapsu in numeris, ut praedictum.</note>
	</notes>
</chapter>