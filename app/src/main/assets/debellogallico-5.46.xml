<chapter>
	<sentences>
		<sentence>Caesar, acceptis literis hora circiter undecima diei, statim nuntium in Bellovacos ad M. Crassum quaestorem mittit; cuius hyberna aberant ab eo milia passuum xxv.</sentence>
		<sentence>Iubet media nocte legionem proficisci, celeriterque ad se venire.</sentence>
		<sentence>Exiit cum nuntio Crassus.</sentence>
		<sentence>Alterum ad C. Fabium legatum mittit, ut in Atrebatium fines legionem adducat, qua sibi iter faciendum sciebat.</sentence>
		<sentence>Scribit Labieno, si reipublicae commodo facere posset, cum legione ad fines Nerviorum veniat: reliquam partem exercitus, quod paulo aberat longius, non putat exspectandam; equites circiter quadringentos ex proximis hybernis cogit.</sentence>
	</sentences>

	<notes>
		<note sentence="1" word="8-10">Hinc intelligitur in Bellovacis fuisse positum Beligum proprie dictum; siquidem Caesar scripsit se legionem M. Crassi in Belgio collocasse. Quis fuerit ille M. Crassus, supra dictum est.</note>
		<note sentence="2" word="0-4">Quanquam enim Crassus tres habebat legiones, duas tamen in Bellovacis reliquendas putavit, ne hoc veluti fraeno soluti rebellarent.</note>
	</notes>
</chapter>