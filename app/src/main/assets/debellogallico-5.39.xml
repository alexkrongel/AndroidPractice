<chapter>
	<sentences>
		<sentence>Itaque, confestim dimissis nuntiis ad Ceutrones, Grudios, Leuacos, Pleumoxios, Geidunos, qui onmes sub eorum imperio sunt, quam maximas manus possunt, cogunt et de improviso ad Ciceronis hyberna advolant, nondum ad eum fama de Titurii morte perlata.</sentence>
		<sentence>Huic quoque accidit, quod fuit necesse, ut nonnulli milites, qui lignationis munitionisque causa in sylvas discessissent, repentino equitum adventu interciperentur.</sentence>
		<sentence>His circumventis, magna manu Eburones, Nervii, Aduatuci atque horum omnium socii et clientes, legionem oppugnare incipiunt: nostri celeriter ad arma concurrunt, vallum conscendunt.</sentence>
		<sentence>Aegre is dies sustentatur, quod omnem spem hostes in celeritate ponebant, atque, hanc adepti victoriam, in perpetuum se fore victores confidebant.</sentence>
	</sentences>

	<notes>
		 <note sentence="1" word="5-6">Hi omnes populi tutius ignorantur, quam ex aliqua nominis similitudine pueriliter iudicantur. Alii sunt certe ab iis, qui sunt Alpibus finitimi, et dicuntur, Tarentaise.</note>
	</notes>
</chapter>