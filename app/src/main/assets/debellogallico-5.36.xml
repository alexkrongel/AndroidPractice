<chapter>
	<sentences>
		<sentence>His rebus permotus Q. Titurius, cum procul Ambiorigem suos cohortantem conspexisset, interpretem suum, Cn. Pompeium, ad eum mittit, rogatum, ut sibi militibusque parcat.</sentence> 
		<sentence>Ille appellatus respondit: "si velit secum colloqui, licere; sperare, a multitudine impetrari posse, quod ad militum salutem pertineat; ipsi vero nihil nocitum iri, inque eam rem se suam fidem interponere."</sentence>  
		<sentence>Ille cum Cotta saucio communicat, si videatur, pugna ut excedant et cum Ambiorige una colloquantur: sperare, ab eo de sua ac militum salute impetrare posse.</sentence>  
		<sentence>Cotta se ad armatum hostem iturum negat atque in eo constitit.</sentence> 
	</sentences>
</chapter>