<chapter>
	<sentences>
		<sentence>Hac in utramque partem disputatione habita, cum a Cotta primisque ordinibus acriter resisteretur, "Vincite," inquit, "si ita vultis," Sabinus, et id clariore voce, ut magna pars militum exaudiret: "neque is sum," inquit, "qui gravissime ex vobis mortis periculo terrear: hi sapient, et si gravius quid acciderit, abs te rationem reposcent: qui, si per te liceat, perendino die cum proximis hybernis coniuncti, communem cum reliquis belli casum sustineant, nec reiecti et relegati longe ab ceteris aut ferro aut fame intereant."</sentence>
	</sentences>

	<notes>
		<note sentence="1" word="13">Id est, vestra sententia meae praeferatur. Modus est loquendi famliaris iratis, cum concedunt quod dari nollent. Sic Claudius Marcellus Consul apud Appianum lib. II. de bellis civilibus: "Vincite," inquit, "qui Caesarem dominum appetitis."</note>
		<note sentence="1" word="39-45">Alii legunt: "Hi sapienter si quid erit gravius," etc.</note>
	</notes>
</chapter>