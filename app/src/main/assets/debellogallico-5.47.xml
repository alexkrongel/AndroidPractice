<chapter>
	<sentences>
		<sentence>Hora circiter tertia ab antecursoribus de Crassi adventu certior factus, eo die milia passuum xx progreditur.</sentence>
		<sentence>Crassum Samarobrivae praeficit legionemque attribuit, quod ibi impedimenta exercitus, obsides civitatum, litteras publicas, frumentumque omne, quod eo tolerandae hyemis causa devexerat, relinquebat.</sentence> 
		<sentence>Fabius, ut imperatum erat, non ita multum moratus, in itinere cum legione occurrit.</sentence>
		<sentence>Labienus, interitu Sabini et caede cohortium cognita, cum omnes ad eum Treverorum copiae venissent, veritus, ne, si ex hybernis fugae similem profectionem fecisset, hostium impetum sustinere posset, praesertim quos recenti victoria efferri sciret, literas Caesari remittit, quanto cum periculo legionem ex hybernis educturus esset: rem gestam in Eburonibus perscribit: docet, omnes peditatus equitatusque copias Trevirorum tria milia passuum longe ab suis castris consedisse.</sentence>
	</sentences>

	<notes>
		<note sentence="2" word="1">De Samarobriva supra dictum.</note>
		<note sentence="4" word="44-48">Verebatur enim ne Caesar ignoraret. Nec enim Labieno quicquam aliud Caesar scripserat, nisi ut in Nervios veniret: calamitatem acceptam dissimularat, vel properans tacuerat. Solerbat enim perbreves literas scribere.</note>
	</notes>
</chapter>