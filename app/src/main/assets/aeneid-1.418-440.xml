<passage>
	<lines>
		<line>Corripuere viam interea, qua semita monstrat;</line>
		<line>Iamque ascendebant collem, qui plurimus urbi</line>
		<line>Imminet, adversasque aspectat desuper arces.</line>
		<line>Miratur molem Aeneas, magalia quondam;</line>        
		<line>Miratur portas, strepitumque, et strata viarum.</line>
		<line>Instant ardentes Tyrii: pars ducere muros,</line>
		<line>Molirique arcem, et manibus subvolvere saxa;</line>
		<line>Pars optare locum tecto, et concludere sulco.</line>
		<line>*Iura magistratusque legunt, sanctumque senatum.*</line>            
		<line>Hic portus alii effodiunt; hic alta theatris</line>
		<line>Fundamenta locant alii, immanesque columnas</line>
		<line>Rupibus excidunt, scenis decora alta futuris.</line>
		<line>Qualis apes aestate nova per florea rura</line>
		<line>Exercet sub Sole labor; cum gentis adultos</line>        
		<line>Educunt foetus, aut cum liquentia mella</line>
		<line>Stipant, et dulci distendunt nectare cellas;</line>
		<line>Aut onera accipiunt venientum, aut agmine facto</line>
		<line>Ignavum fucos pecus a praesepibus arcent;</line>
		<line>Fervet opus, redolentque thymo fragrantia mella.</line>
		<line>"O fortunati, quorum iam moenia surgunt!"</line>
		<line>Aeneas ait, et fastigia suspicit urbis.</line>
		<line>Infert se saeptus nebula, mirabile dictu,</line>
		<line>per medios, miscetque viris, neque cernitur ulli.</line>
	</lines>

	<summaries>
		<summary line="418">Interim ingressi sunt viam, qua callis ostendit. Et iam conscendebant collem, qui valde impendet urbi, et desuper aspicit turres oppositas.</summary>
		<summary line="421">Aeneas admiratur magnitudinem urbis, ubi erant olim casae: admiratur portas, et tumultum, et parimenta viarum. Festinant ardentes Tyrii: pars extendit muros, et erigit arcem, et manibus rotat lapides:</summary>
		<summary line="425">pars eligit locum ad tectum, et cingit fossa: eligunt iura, et magistratus, et sacrum concilium. Illic alii excavant portus, illic alii ponunt profunda fundamenta theatri, et secant e rupibus ingentes columnas, quae sint alta ornamenta futurarum scenarum.</summary>
		<summary line="430">Talis est eorum labor, qualis labor occupat apes ad Solem, astate incipiente, per agros floridos: quando emittunt grandiorem subolem generis, aut cum densant mella liquidiora, et implent alvearia suari nectare, aut excipiunt onera renientum e pastu, aut collecta turma expellunt a stabulis suis fucos, pigrum gregem.</summary>
		<summary line="436">Ferrent omnes in opere, et nulla odorata olent thymum. O felices, quorum muri iam eriguntur! inquit Aeneas, et spectat altitudinem urbis. Immittit se in medios cives clausus nube, quod admirabile est dictu: et miscet se viris, nec videtur a quoquam.</summary>
	</summaries>

	<notes>
		<note line="421" word="3">Seu mapalia, rusticorum Afrorum casae sunt, de quibus Ge. iii. 340.</note>
		<note line="426" word="0">Alii pro legibus; alii pro legibus; alii pro iuridicis; alii melius pro locis ipsis accipiunt, ubi ius dicendum erat. Sic enim accipimus, quoties dicimus in ius rapere, in ius ambulare. De Scenis theatralibus Ge. ii. 381. et iii. 24.</note>
		<note line="433" word="4">Potu Deorum, de quo Ecl. v. 71. Hic pro melle sumitur.</note>
		<note line="435" word="1">Guepes, apum quasi servitia sunt. Ge. iv. 168.</note>
	</notes>
</passage>
